---
title: Domowy kurczak teriyaki
categories: [obiad]
imgs: [/imgRecipes/domowy-kurczak-teriyaki-1.jpg]
ebook: [Dieta specjalna]
author: [Michał Kot]
time: 20 minut
macros: {kcal: 712.8, b: 35.3, t: 24.5, w: 79.2}
---

::recipe-ingredients
- Mieszanka chińska (mrożona) 150g
- Filet z piersi kurczaka 120g
- Ryż brązowy 50g
- Sos sojowy ciemny 3 łyżki (20g)
- Mąka ziemniaczana 5g
- Miód pszczeli 24g
- Oliwa z oliwek 2 łyżki (20g)
- Imbir 1 plaster (5g)
- Czosnek 1 ząbek (5g)
- Sok z limonki 1 łyżeczka (3g)
::

::recipe-preparation
Ugotuj ryż zgodnie z instrukcją na opakowaniu. Przygotuj sos teriyaki: Imbir zetrzyj na tarce na drobnych oczkach, czosnek przeciśnij przez praskę. Mąkę ziemniaczaną rozmieszaj w 50 ml zimnej wody. Wlej mieszaninę mąki i wody do małego rondelka, dodaj sos sojowy, miód, sok z limonki lub cytryny, starty imbir, rozdrobniony czosnek. Doprowadź całość do wrzenia i zdejmij z ognia. Kurczaka oczyść i pokrój w kostkę. Przysmaż na złoty kolor ze wszystkich stron na rozgrzanej patelni na łyżce oliwy z oliwek. Przełóż kurczaka na talerz. Na tę samą patelnię wyłóż mieszankę chińską (w razie potrzeby dodaj jeszcze jedną łyżeczkę oliwy z oliwek) i smaż krótko i intensywnie, aż warzywa lekko się zarumienią. Dodaj kurczaka, polej całość sosem teriyaki i wymieszaj. Duś całość jeszcze około 1 minuty. Podawaj z ugotowanym ryżem.
::
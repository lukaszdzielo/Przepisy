---
title: Korzenny krem z dyni
type: zupa
ebook: ["Rozgrzewające zupy wersja jesienno-zimowa"]
author: Michał Kot
---

[Bulion-warzywny](/bulion-warzywny)

::recipe-ingredients

(na 4 porcje)
- 500 g dyni, obranej i pokrojonej w kostkę (polecam dynię Hokkaido)
- 1 cebula, posiekana (100g)
- 2 marchewki, obrane i pokrojone w kostkę (90g)
- 2 ząbki czosnku, posiekane (10g)
- 1 łyżka oliwy z oliwek (10g) do warzyw + 1 łyżka (10 g) do ciecierzycy
- 1 łyżeczka pasty curry (czerwona)
- ½ łyżeczki cynamonu
- ¼ łyżeczki gałki muszkatołowej
- ¼ łyżeczki imbiru mielonego
- 1 litr bulionu warzywnego (4 szklanki)
- 250 ml mleczka kokosowego
- Sok z ½ cytryny
- Sól i pieprz do smaku
- Kilka pestek dyni do dekoracji
- Świeża kolendra do dekoracji
- Ciecierzyca z puszki 4 łyżki (80g)
- Płatki chilli do smaku

::

::recipe-preparation

W dużym garnku rozgrzej oliwę z oliwek. Dodaj cebulę i czosnek, smaż przez 2-3 minuty. Dodaj marchewki i dynię, a także wszystkie przyprawy: pastę curry, cynamon, gałkę muszkatołową i imbir. Smaż przez kolejne 5 minut. Zalej wszystko bulionem warzywnym. Gotuj na małym ogniu przez około 20-25 minut, aż warzywa staną się miękkie. Wtedy dodaj mleczko kokosowe. Zupę zmiksuj blenderem na gładki krem. Dopraw zupę solą i pieprzem do smaku. Ciecierzycę odcedź, opłucz i osusz. Na zimną oliwę wrzuć płatki chilli (ilość wedle uznania) i delikatnie podgrzej razem. Gdy oliwa zrobi się gorąca, podsmaż na niej osuszoną cieciorkę. Krem podawaj z tak przygotowaną cieciorką, kilkoma pestkami dyni na wierzchu oraz świeżą kolendrą.

::
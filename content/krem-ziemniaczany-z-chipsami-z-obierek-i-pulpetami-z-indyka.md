---
title: Krem ziemniaczany z chipsami z obierek i pulpetami z indyka
type: zupa
ebook: ["Rozgrzewające zupy wersja jesienno-zimowa"]
author: Michał Kot
---

[Bulion-warzywny](/bulion-warzywny)

::recipe-ingredients

- 4 ziemniaki, obrane i pokrojone w kostkę (280g)
- 2 pory, pokrojone w krążki (użyj tylko białą i jasnozieloną część) (280g)
- 1 cebula, posiekana (100g)
- 2 ząbki czosnku, posiekane (10g)
- 1 litr bulionu warzywnego (4 szklanki)
- 2 łyżki oliwy z oliwek (20g)
- 125g jogurtu greckiego
- Sól i pieprz do smaku

# Składniki na chipsy z obierek ziemniaczanych
(na 4 porcje)
- Czyste i suche obierki z ziemniaków
- Papryka słodka wędzona
- Sól
- Oliwa z oliwek 1 łyżka (10 g)

# Składniki na pulpety z indyka
(na 1 porcję zupy)
- 100g mięsa mielonego z indyka
- 1 ząbek czosnku (5 g)
- ¼ cebuli pokrojonej w kostkę (25 g)
- sól i pieprz do smaku

::

::recipe-preparation

Ziemniaki dokładnie umyj, a obierki zachowaj na chipsy. W dużym garnku rozgrzej oliwę z oliwek. Dodaj cebulę, czosnek i pora. Smaż na średnim ogniu przez około 5 minut, aż warzywa zmiękną, ale nie doprowadź do karmelizacji warzyw. Zależy nam na tym, by krem był biały. Dodaj pokrojone ziemniaki i smaż jeszcze przez 2-3 minuty. Zalej wszystko bulionem warzywnym. Gotuj na małym ogniu przez około 20-25 minut, aż ziemniaki staną się miękkie. Zupę zmiksuj blenderem na gładki krem. W oddzielnej miseczce dodawaj powoli gorący krem (dwie chochle) do jogurtu, tak by go zahartować, co zapobiegnie jego zważeniu się. Dopraw zupę solą i pieprzem do smaku.

# Przygotowanie chipsów z obierek ziemniaczanych
Piekarnik nagrzej do około 210°C. Obierki delikatnie posól, posyp papryką i pokrop oliwą. Wymieszaj wszystko razem i rozłóż na płasko na papierze do pieczenia. Piecz około 10-15 minut w zależności od piekarnika. Uważaj, by ich nie przypalić. Możesz wykorzystać czas, gdy zupa będzie się gotowała i zrobić je właśnie wtedy.

# Przygotowanie pulpetów z indyka
Czosnek zetrzyj na tarce lub przeciśnij przez praskę, cebulę pokrój w kostkę. Wszystko razem wymieszaj z mięsem mielonym, wyrób w dłoniach i uformuj kulki. Podsmaż je na oliwie z oliwek. Gotowy krem podawaj z pulpetami z indyka oraz z chipsami z obierek ziemniaczanych.

::
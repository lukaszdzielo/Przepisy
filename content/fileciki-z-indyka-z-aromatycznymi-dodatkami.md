---
title: Fileciki z indyka z aromatycznymi dodatkami
categories: [lunch]
imgs: [./imgRecipes/fileciki-z-indyka-z-aromatycznymi-dodatkami-1.jpg, ./imgRecipes/fileciki-z-indyka-z-aromatycznymi-dodatkami-2.jpg]
ebook: [Dieta wysokobiałkowa 2]
author: [Michał Kot]
time: 20 minut
macros: {kcal: 395.6, b: 33.1, t: 17.2, w: 25.0}
---

::recipe-ingredients
Uwaga: przepis na 2 porcje - makroskładniki podane dla 1 porcji.
- Makaron z czerwonej soczewicy 70g
- Mięso z piersi indyka 200g
- Cukinia ½ szt. (150g)
- Papryka zielona ½ szt. (70g)
- Mix sałat lub rukola 2 garście (50g)
- Ogórek 1 szt. (40g)
- Oliwa z oliwek 2 łyżki (20g)
- Sok z cytryny 1 łyżka (6g)
- Migdały w płatkach 2 łyżki (20g)
- Papryka słodka (mielona, wędzona) ½ -1 łyżeczka (2.5-5g)
- Czosnek granulowany, sól, pieprz do smaku
::

::recipe-preparation
Makaron ugotuj według instrukcji na opakowaniu. Filet z indyka oczyść z błonek i kostek. Pokrój na plastry i rozbij lekko tłuczkiem. Wymieszaj sól, pieprz, paprykę, czosnek i ½ łyżki soku z cytryny (lub limonki) z 1 łyżką oliwy. Taką mieszanką natrzyj płaty indyka. Jeśli masz czas, odłóż do zamarynowania. Usmaż indyka na rozgrzanej patelni grillowej (ewentualnie na zwykłej patelni) bez dodatku tłuszczu na złoty kolor (w zależności od grubości plastrów - po 3-5 minut z każdej strony). Warzywa umyj i osusz. Cukinię i ogórka pokrój w słupki, paprykę pokrój w paski. Na talerzu ułóż sałatę lub rukolę, na niej pokrojone warzywa i skrop całość pozostałą oliwą i sokiem z cytryny. Na zieleninie ułóż piersi indyka i posyp je płatkami migdałowymi (jeśli masz czas, możesz je uprażyć na złoto na suchej patelni). Podawaj z ugotowanym makaronem.
::
---
title: Soczyste kotleciki z indyka i cukinii z dipem ze świeżych ziół
categories: [obiad]
imgs: [./imgRecipes/soczyste-kotleciki-z-indyka-i-cukinii-z-dipem-ze-swiezych-ziol-1.jpg, ./soczyste-kotleciki-z-indyka-i-cukinii-z-dipem-ze-swiezych-ziol-2.jpg]
ebook: [Dieta specjalna]
author: [Michał Kot]
time: 30 minut
macros: {kcal: 703.1, b: 45.3, t: 44.5, w: 26.7}
---

::recipe-ingredients
- Mięso mielone z indyka 150g
- Cukinia 100g
- Czosnek 1 ząbek (5g)
- Świeża mięta, kolendra łącznie 1 garść
- Jajko 1 szt. (56g)
- Płatki jaglane 2 łyżki (20g)
- Oliwa z oliwek 1 łyżka (10g)
- Masło klarowane 10g
- Por 100g
- Sezam 10g
- Sól, pieprz

# Składniki na sos
- Świeża mięta, kolendra, koperek lub szczypior łącznie 1-2 garści
- Sok z limonki 1 łyżka (6g)
- Skórka z limonki (starta) 1 łyżeczka (3g)
- Jogurt naturalny 2 łyżki (40g)
- Oliwa z oliwek 1 łyżeczka (5g)
::

::recipe-preparation
Zacznij od przygotowania kotletów. Z podanej proporcji wyjdzie Ci ok. 3-4 sztuk. Przełóż do miski mięso mielone, dodaj przeciśnięty przez praskę czosnek, drobno posiekaną miętę i kolendrę, startą na tarce (na grubych oczkach) cukinię, jajko, płatki jaglane oraz przyprawy. Wyrabiaj masę za pomocą dłoni, do momentu uzyskania jednolitej, napowietrzonej konsystencji. Następnie uformuj okrągłe kotlety i smaż na oliwie z oliwek ok. 6-8 min z każdej strony. Gotowe kotlety powinny mieć chrupiącą skórkę, ale pozostać soczyste w środku. Odsącz z nadmiaru tłuszczu na ręczniku papierowym. Przejdź do przyrządzenia sosu. Umyj i posiekaj świeże zioła - miętę, szczypior, koper i kolendrę, wyciśnij sok z limonki, dodatkowo możesz zetrzeć skórkę, dodaj odrobinę oliwy z oliwek, dopraw solą, świeżo zmielonym pieprzem i wymieszaj całości w misce, odstaw do lodówki na kilka minut. W tym czasie na maśle klarowanym usmaż pora, przetnij go wzdłuż lub podziel na mniejsze kawałki według uznania i smaż na małym ogniu ok. 10-15 min z obu stron do momentu, aż będzie miękki, dopraw solą i pieprzem, na koniec dodaj sezam. Ułóż na talerzu gotowe kotlety, obok dodaj smażone pory oraz schłodzony dip. Całość możesz jeszcze posypać dodatkowo sezamem i świeżymi ziołami.
::
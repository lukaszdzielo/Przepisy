---
title: Ekspresowy śniadaniowy burger
categories: ["śniadanie", "burger"]
imgs: ["./ekspresowy-sniadaniowy-burger-1.jpg"]
ebook: ["Dieta specjalna"]
author: ["Michał Kot"]
time: 15 minut
macros: {kcal: 613.4, b: 26.7, t: 38.3, w: 37.5}
---

::recipe-ingredients
- Bułka pełnoziarnista, grahamka lub orkiszowa (mała) 1 szt. (65g)
- Jajko 2 szt. (112g)
- Rukola mała garść (15g)
- Pomidor 2 plastry (40g)
- Marynowane papryczki chili lub jalapeno 1 łyżeczka (7.5g)
- Masło klarowane 1 łyżeczka (7.5g)
- Sól, pieprz

# Składniki na pesto
- Świeża natka pietruszki, mięta, bazylia, kolendra łącznie 30-40g
- Orzechy włoskie 10g
- Parmezan 1 łyżka (8g)
- Sok z cytryny 1 łyżeczka (3g)
- Czosnek ½ ząbka (2.5g)
- Oliwa z oliwek 1 łyżka (10g)
- Sól, pieprz
# Uwaga: W wersji na szybko użyj gotowe pesto.
::

::recipe-preparation
Zacznij od przygotowania pesto ziołowego. Możesz je zrobić z wyprzedzeniem, przechowywać szczelnie zamknięte w lodówce i wykorzystać do innych potraw. Do blendera wrzuć starty na tarce parmezan, obrany czosnek, umyte i osuszone świeże zioła, orzechy włoskie, sok z cytryny oraz oliwę. Miksuj tak długo, aż otrzymasz gładki sos. W razie potrzeby dodaj więcej soku z cytryny lub oliwy z oliwek, dopraw solą i pieprzem. Odstaw do lodówki dla lepszego przegryzienia się smaków. Następnie przygotuj resztę składników do burgera. Umyj i pokrój pomidora. Przygotuj papryczki jalapeno i rukolę. Bułkę przekrój na pół i podgrzej na patelni z dodatkiem kilku kropli oliwy z oliwek. W tym czasie przejdź do zrobienia omleta. Do miseczki wbij jajka, a następnie roztrzep je dodając sól i pieprz. Na patelni rozgrzej masło klarowane, następnie wlej jajka i automatycznie zmniejsz gaz, całość zamieszaj, poczekaj do momentu, aż jajka zaczną się lekko ścinać i przejdź do składania omleta. Każdy z boków zawiń do środka patelni, tak aby utworzył się kwadrat, następnie przeżuć go na drugą stronę. Smaż krótko do momentu, aż wierzch się zetnie, a środek będzie wciąż lekko płynny. Zdejmij z patelni. Na obu połówkach bułki rozsmaruj warstwę pesto, następnie dodaj rukolę, pomidora, omlet oraz papryczki jalapeno.
::
---
title: Domowy hummus z kiszonkami
categories: sniadanie
ebook: ["Dieta specjalna"]
author: Michał Kot
---

::recipe-ingredients

- Ciecierzyca (staraj się wybierać tę w słoiku zamiast w puszce) 150g
- Pasta tahini 1 łyżka (12g)
- Czosnek ½ - 1 ząbek (3-5g)
- Sok z cytryny 1 łyżka (6g)
- Oliwa z oliwek 1 łyżka (10g)
- Woda 1 łyżeczka
- Kiszone ogórki (możesz użyć innych dostępnych kiszonek) 50g
- Kiszona papryka (możesz użyć innych dostępnych kiszonek) 50g
- Ziarna granatu z ½ szt. (50g)
- Świeża szałwia, kolendra
- Płatki migdałów 3 łyżeczki (15g)
- Czarnuszka 1 łyżka (10g)
- Sól, pieprz, kumin, papryka słodka, papryka ostra

::

::recipe-preparation

Ciecierzycę odsącz z zalewy, przelej zimną wodą i umieść w kielichu blendera. Dodaj obrany czosnek, pastę sezamową tahini, sok z cytryny, wodę, oliwę z oliwek oraz przyprawy sól, pieprz i kumin. Zblenduj wszystkie składniki na gładką masę, o jednolitej konsystencji (jeśli pasta będzie za gęsta, dodaj odpowiednią ilość wody). Przełóż hummus do miski, posyp papryką słodką i ostrą, a następnie zajmij się przygotowaniem kolejnych składników. Pokrój ogórki kiszone, wyjmij ze słoika paprykę. Granat obierz i wydrąż ziarna, umyj świeże zioła. Wszystkie przygotowane dodatki ułóż na środku hummusu, całość skrop oliwą z oliwek, posyp płatkami migdałów oraz czarnuszką.

::
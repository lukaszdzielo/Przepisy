---
title: Indyk z chrzanowym puree
categories: lunch
ebook: ["Dieta wysokobiałkowa 2"]
author: Michał Kot
---

::recipe-ingredients

(przepis na 2 porcje)
- Pomidor malinowy 2 szt. (240g)
- Mięso z piersi indyka 200g
- Rukola 2 garście (40g)
- Oliwa z oliwek 1 łyżka (10g) do smażenia + 1 łyżeczka (5g) do sałaty
- Sok z cytryny 2 łyżeczki (6g)
- Sos sojowy ciemny 1 łyżeczka (5g)
- Pieprz, czosnek granulowany, mielona papryka chili, tymianek do smaku

# Składniki na puree z chrzanem
- Ziemniaki 450g
- Jogurt naturalny Pilos High Protein (Lidl) (40g)
- Chrzan tarty 4 łyżeczki (20 g)
- Sól do smaku

::

::recipe-preparation

Przygotuj puree ziemniaczane: ziemniaki obierz, umyj i gotuj w osolonej wodzie przez około 20 minut. Po tym czasie je odcedź, dodaj do nich jogurt i chrzan oraz zblenduj wszystko na gładką masę. W tym czasie przygotuj danie. Mięso indyka oczyść, osusz i pokrój w cienkie plastry. Plastry skrop łyżeczką soku z cytryny, sosem sojowym i oprósz przyprawami. Na patelni rozgrzej łyżkę oliwy. Smaż mięso na rozgrzanej oliwie do lekkiego zarumienienia, czyli przez około 2-4 min z każdej strony (w zależności od grubości plastrów). Zwróć uwagę, aby nie przesuszyć mięsa. Warzywa umyj. Pomidora malinowego pokrój w plastry. Ułóż na talerzu plastry indyka, obok rukolę i pomidory. Warzywa skrop pozostałą oliwą i sokiem z cytryny. Podawaj z puree ziemniaczanym.

Uwaga. Jogurt naturalny Pilos High Protein możesz zastąpić jogurtem greckim.

::
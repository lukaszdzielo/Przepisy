---
title: Sałatka z grillowaną piersią z kurczaka
type: kolacja
ebook: ["Dieta wysokobiałkowa 2"]
author: Michał Kot
---

::recipe-ingredients

- Mięso z piersi kurczaka 100g
- Pomidory koktajlowe 4 szt. (80g)
- Awokado ½ szt. (70g)
- Ogórek 1 szt. (40g)
- Chleb żytni na zakwasie 1 kromka (30g)
- Mix sałat lub sałata lodowa 1 garść (25g)
- Oliwa z oliwek 1 łyżka do marynaty (10g) + 1 łyżeczka do sałatki (5g)
- Migdały w płatkach 1 łyżka (10g)
- Sok z limonki 1 łyżeczka do marynaty (5g) + 1 łyżeczka do sałatki (5g)
- Skórka z limonki (starta) 1 łyżeczka (3g)
- Sól, pieprz, czosnek granulowany, tymianek do smaku

::

::recipe-preparation

Pierś z kurczaka umyj, osusz papierowym ręcznikiem i przetnij ją w poprzek na 2 cieńsze filety. Rozbij je lekko tłuczkiem, a następnie oprósz solą i pieprzem. W głębokim talerzu lub w misce wymieszaj łyżeczkę soku z limonki i startą skórkę z limonki z czosnkiem granulowanym, tymiankiem i łyżką oliwy z oliwek. Natrzyj kurczaka marynatą z obu stron. Rozgrzej patelnię grillową, ułóż na niej plastry kurczaka i grilluj je po 3-5 minut z każdej strony. W tym czasie awokado pokrój w plastry lub kostkę, ogórka w słupki lub plasterki, pomidorki koktajlowe przetnij na połówki. Pieczywo podpiecz w tosterze lub na suchej patelni z obu stron na złoto. Płatki migdałów możesz uprażyć na złoty kolor na suchej rozgrzanej patelni. Ułóż na talerzu sałatę, na niej ogórka, pomidory, awokado i skrop sałatkę pozostałą oliwą oraz sokiem z limonki. Na wierzchu ułóż grillowanego kurczaka. Całość posyp płatkami migdałów. Podaj z podpieczoną kromką chleba żytniego.

::
---
title: Bulion Warzywny
categories: ['dodatki', 'zupa']
imgs: ["./bulion-warzywny-1.jpg"]
ebook: ["Rozgrzewające zupy wersja jesienno-zimowa"]
author: ["Michał Kot"]
time: 1 godzina
---

<!-- Do każdej z tych zup przyda Ci się bulion warzywny. Jeśli posiadasz rosół, to również się nada. Co prawda można te zupy zrobić na szybko używając po prostu wody, ale uwierz mi, że bulion warzywny nada Twoim zupom głębi. Co najważniejsze, możesz raz zrobić go w większej ilości i po prostu zamrozić, a następnie tylko wyciągać, gdy najdzie Cię ochota na zupę. Zapomniałbym… takiego bulionu możesz użyć do zrobienia risotto czy ulubionego sosu!

Przepisy w tym e-booku będę opierał na bulionie warzywnym. Jeśli nie masz czasu na przygotowanie go i nie zostało Ci rosołu po niedzieli, to możesz śmiało używać wody, tylko pamiętaj, żeby ciut mocniej doprawić zupę. -->

::recipe-ingredients
- 3 litry wody
- 3 średnie marchewki, umyte i pokrojone w równe części
- 2 łodygi selera naciowego, umyte i pokrojone na kawałki (korzeniowy też da radę!)
- 2 cebule z łupinką, pokrojone na ósemki
- 1 mała główka czosnku z łupinkami, przekrojona na pół
- 1 pietruszka, umyta i pokrojona w plastry (opcjonalnie)
- 1 por, umyty i pokrojony na kawałki (opcjonalnie)
- Kilka gałązek świeżej pietruszki
- Kilka gałązek świeżego tymianku lub odrobina suszonego (opcjonalnie)
- Kilka ziaren czarnego pieprzu
- 3 liście laurowe
- 5 kulek ziela angielskiego
- Sól do smaku
::

::recipe-preparation
Wrzuć wszystko do dużego garnka, zalej zimną wodą, następnie doprowadź do zagotowania i przykręć ogień na mniejszy. Na małym ogniu gotuj około godziny, odcedź, dopraw i gotowe! Po ugotowaniu i odcedzeniu powinno zostać Ci około dwóch litrów bulionu.
TIP: W ciągu tygodnia zostaje Ci dużo obierek czy resztek zdrowych warzyw? Możesz zbierać je w woreczek strunowy, mrozić i z nich również uzyskasz bulion warzywny!
::
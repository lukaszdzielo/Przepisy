---
title: Butter chicken z brązowym ryżem i siekanymi nerkowcami
categories: [obiad]
imgs: [/butter-chicken-z-brazowym-ryzem-i-siekanymi-nerkowcami-1.jpg]
ebook: [Dieta specjalna]
author: [Michał Kot]
time: 25 minut
macros: {kcal: 689.2, b: 44.6, t: 30.1, w: 57.0} # Makro dla 1 z 2 porcji
---

::recipe-ingredients
# Przepis na 2 porcje - zjedz 1 z 2 porcji

# Marynata:
- Pierś z kurczaka 300g
- Masło klarowane 1 łyżka 15g
- Czosnek 1 ząbek (5g)
- Świeży imbir 1 plasterek (5g)
- Sok z cytryny 1 łyżeczka (3g)
- Jogurt naturalny 3 łyżki (60g)
- Garam masala, papryka mielona, wędzona, papryka chilli w proszku po 1 łyżeczce
- Sól, pieprz do smaku

# Sos:
- Masło klarowane 1 łyżka (15g)
- Cebula ½ szt. (50g)
- Czosnek 1 ząbek (5g)
- Świeży imbir 1 plasterek (5g)
- Biały pieprz, cynamon, papryka chilli w proszku po ½ łyżeczki
- Sól, pieprz do smaku
- Przecier pomidorowy (passata) 300g
- Śmietanka kokosowa 30g

# Dodatkowo:
- Ryż brązowy 100g
- Świeża kolendra kilka listków
- Orzechy nerkowca 2 łyżki (30g)
::

::recipe-preparation
Zacznij od przygotowania kurczaka. Umyj go, pozbaw błonek i pokrój na mniejsze kawałki. Następnie natrzyj składnikami marynaty i odstaw na ok. 4-8 godzin do lodówki, a najlepiej na całą noc. W następnej kolejności przygotuj sos. Na maśle klarowanym usmaż pokrojone w kawałki: cebulę, imbir i czosnek, do mocnego przyrumienienia. Dodaj biały pieprz, cynamon, chili w proszku, szczyptę soli, smaż jeszcze chwilę, po czym dodaj przecier pomidorowy i gotuj jeszcze około 20 minut (w razie potrzeby dolej wody). Zmiksuj SOS blenderem, dodaj śmietankę kokosową i gotuj jeszcze 3 minuty. Po zamarynowaniu kurczaka osusz kawałki mięsa z nadmiaru marynaty i smaż na mocno rozgrzanej patelni grillowej do lekkiego przypalenia powierzchni, około 1 min z każdej strony, po czym dodaj go do gotującego się sosu, by się dogotował. W tym czasie ugotuj ryż brązowy zgodnie z instrukcją na opakowaniu. Posiekaj kolendrę oraz orzechy nerkowca. Wyłóż na talerz ryż, polej go gotowym sosem z kawałkami kurczaka, na wierzch dodaj orzechy oraz świeżą kolendrę.
::